---
title: សេចក្តីជូនដំណឹង ស្តីពី ការផ្តល់ថវិកាសិក្សាដោយមិនគិតការប្រាក់ សម្រាប់សិក្សាថ្នាក់បរិញ្ញាបត្រ ជំនាញបច្ចេកវិទ្យាឌីជីថលតាមរយៈ “កម្មវិធីអភិវឌ្ឍន៍ជំនាញឌីជីថល”
description: "ក្រសួងប្រៃសណីយ៍និងទូរគមនាគមន៍ <strong>(ក.ប.ទ.)</strong> សូមជម្រាបជូនសិស្សានុសិស្ស និងសាធារណជនទាំងអស់ មេត្តាជ្រាបថា ដើម្បីគាំទ្រដល់ដំណើរការកសាងមូលធនមនុស្សឌីជីថលឆ្លើយតបទៅនឹងតម្រូវការនៃការអភិវឌ្ឍសេដ្ឋកិច្ច សង្គម និងរដ្ឋាភិបាលឌីជីថល ក៏ដូចជាបំពេញបន្ថែមលើការអនុវត្ត <strong>“កម្មវិធីអាហារូបករណ៍ទេពកោសល្យឌីជីថលតេជោ” ក.ប.ទ.</strong> បានបង្កើត <strong>“កម្មវិធីអភិវឌ្ឍន៍ជំនាញឌីជីថល (ក.អ.ជ.ឌ.)”</strong> ដែលមានឈ្មោះជាភាសាអង់គ្លេសថា <strong>Digital Skill Development Program (D.S.D.P.)</strong> ដែលជាកម្មវិធីផ្តល់ថវិកាសិក្សាដោយមិនគិតការប្រាក់ (ជំនួយហិរញ្ញវត្ថុ) មិនមែនជាអាហារូបករណ៍ (Financial Aid without Interest)។ ក្នុងឆ្នាំសិក្សា ២០២៥-២០២៦ នេះ <strong>ក.ប.ទ.</strong> នឹងវាយតម្លៃជ្រើសរើសបេក្ខជនប្រឡងជាប់សញ្ញាបត្រមធ្យមសិក្សាទុតិយភូមិឆ្នាំសិក្សា២០២៥ ដែលមានបំណងសិក្សាថ្នាក់បរិញ្ញាបត្រជំនាញបច្ចេកវិទ្យាឌីជីថល នៅតាមគ្រឹះស្ថានឧត្តមសិក្សាដៃគូរបស់ <strong>ក.អ.ជ.ឌ.</strong> ចំនួន ៦ ដោយភ្ជាប់មកជាមួយនូវជំនាញ លក្ខខណ្ឌ និងអត្ថប្រយោជន៍ដូចខាងក្រោម៖"
date: 2025-08-29
author: ក្រសួងប្រៃសណីយ៍និងទូរគមនាគមន៍
image: "src/assets/home/Scholarship_DSDP_Final.jpg"
image2: "src/assets/home/Scholarship_DSDP_form_1.jpg"
tags: []
---
<span class="text-primary font-semibold">ក. គ្រឹះស្ថានឧត្តមសិក្សា និងជំនាញសិក្សា</span>

**១. បណ្ឌិត្យសភាបច្ចេកវិទ្យាឌីជីថលកម្ពុជា (CADT)៖**

\- វិស្វកម្មសុសវែរ (Software Engineering)  
\- វិទ្យាសាស្ត្រទិន្ន័យ (Data Science)  
\- ពាណិជ្ជកម្មអេឡិចត្រូនិក (e-Commerce)  
\- វិស្វកម្មទូរគមនាគមន៍និងបណ្តាញ (Telecommunications and Networking Engineering)  
\- សន្តិសុខសាយប័រ (Cybersecurity)

**២. សាកលវិទ្យាល័យអាមេរិកាំងភ្នំពេញ (AUPP)៖**

\- ការគ្រប់គ្រងព័ត៌មានវិទ្យា / វិទ្យាសាស្ត្រកុំព្យូទ័រ (Information Technology Management / Computer Science)  
\- បច្ចេកវិទ្យាគមនាគមន៍និងព័ត៌មាន (Information and Communication Technology)  
\- សន្តិសុខសាយប័រ (Cybersecurity)  
\- បញ្ញាសិប្បនិម្មិត (Artificial Intelligence)  
\- ហេដ្ឋារចនាសម្ព័ន្ធឌីជីថល (Digital Infrastructure)  
\- ការអភិវឌ្ឍសុសវែរ (Software Development)  
\- ការវិភាគទិន្នន័យ/ប្រព័ន្ធព័ត៌មាន (Data Analytics/Information Systems)  
\- ការអភិវឌ្ឍនិងការរចនាកម្មវិធីអន្តរកម្ម (Interactive App Design and Development)

**៣. សាកលវិទ្យាល័យភូមិន្ទភ្នំពេញ (RUPP)៖**

\- វិស្វកម្មទូរគមនាគមន៍ និងអេឡិចត្រូនិក (Telecommunications and Electronic Engineering)  
\- វិស្វកម្ម និងវិទ្យាសាស្រ្តទិន្ន័យ (Data Science and Engineering)  
\- ព័ត៌មានវិទ្យា (Information Technology)  
\- វិស្វកម្មបច្ចេកវិទ្យាព័ត៌មាន (Information Technology Engineering)  

**៤. សាកលវិទ្យាល័យជាតិគ្រប់គ្រង (NUM)៖**

\- សេដ្ឋកិច្ចបច្ចេកវិទ្យាឌីជីថល (Digital Economy)  
\- បច្ចេកវិទ្យាហិរញ្ញវត្ថុ (Financial Technology)  
\- សហគ្រិនភាពសកលនិងនវានុវត្តន៍ (Global Entrepreneurship and Innovation)  

**៥. វិទ្យាស្ថានបច្ចេកវិទ្យាកម្ពុជា (ITC)៖**

\- វិស្វកម្មសុសវែរ (Software Engineering)  
\- វិស្វកម្មបញ្ញាសិប្បនិម្មិត និងសន្តិសុខសាយប័រ (AI Engineering and Cybersecurity)  

**៦. សាកលវិទ្យាល័យអន្តរជាតិផារ៉ាហ្គន (Paragon.U)៖**

\- វិទ្យាសាស្ត្រកុំព្យូទ័រ (Computer Science)  
\- គ្រប់គ្រងប្រព័ន្ធព័ត៌មាន (Management of Information Systems)  
\- រចនាប្លង់ និងប្រព័ន្ធផ្សព្វផ្សាយ (Digital Arts and Design)  

<span class="text-primary font-semibold">ខ. អត្ថប្រយោជន៍</span>  
បេក្ខជនជ័យលាភីនៃ ក.អ.ជ.ឌ. នឹងទទួលបានអត្ថប្រយោជន៍ ដូចខាងក្រោម៖  
\- ថវិកាបង់ថ្លៃសិក្សារហូតដល់ចប់ថ្នាក់បរិញ្ញាបត្រ ដោយមិនគិតការប្រាក់ (មិនមែនជាអាហារូបករណ៍)  
\- ថវិកាសម្រាប់ទិញកុំព្យូទ័រយួរដៃ ១ គ្រឿង (ប្រសិនបើមានតម្រូវការ)  
\- ថវិកាសម្រាប់បង់ថ្លៃជួលកន្លែងស្នាក់នៅ (ប្រសិនបើមានតម្រូវការ)  
\- ការប្រឹក្សាយោបល់អំពីការសិក្សា ការស្នាក់នៅ និងការអភិវឌ្ឍអាជីព  
\- ឱកាសការងារល្អ និងប្រាក់បៀវត្សខ្ពស់ក្នុងវិស័យសាធារណៈនិងឯកជន  
\- អត្ថប្រយោជន៍ផ្សេងទៀត ដែលទទួលបានតាមរយៈគ្រឹះស្ថានឧត្តមសិក្សានីមួយៗ។  

<span class="text-primary font-semibold">គ. លក្ខខណ្ឌនៃការជ្រើសរើស</span>  
បេក្ខជនត្រូវគោរពតាមលក្ខខណ្ឌ ដូចខាងក្រោម៖  
\- មានសញ្ជាតិខ្មែរ  
\- ជាសិស្សដែលប្រឡងជាប់សញ្ញាបត្រមធ្យមសិក្សាទុតិយភូមិឆ្នាំសិក្សា២០២៥ មាននិទ្ទេសរួម A B ឬ C  
\- ជាបេក្ខជនដែលបានបំពេញគ្រប់លក្ខខណ្ឌនៃការចុះឈ្មោះចូលរៀន នៅតាមគ្រឹះស្ថានឧត្ដមសិក្សាដៃគូទាំង ៦  
\- ឆ្លងកាត់ការវាយតម្លៃ (ជាការសម្ភាសន៍ ឬការធ្វើតេស្តសមត្ថភាព) ដោយលេខាធិការដ្ឋាននៃ ក.អ.ជ.ឌ.  
\- ចុះកិច្ចសន្យាជាមួយលេខាធិការដ្ឋាននៃ ក.អ.ជ.ឌ. បន្ទាប់ពីត្រូវបានជ្រើសរើស  
\- សិស្សដែលមានជីវភាពក្រីក្រ មកពីជនបទដាច់ស្រយាល ជនមានពិការភាព ឬសិស្សនារី ត្រូវបានលើកទឹកចិត្ត។  

<span class="text-primary font-semibold">ឃ. សំណុំលិខិតចុះឈ្មោះស្នើសុំ</span>  
បេក្ខជនត្រូវបំពេញពាក្យស្នើសុំតាមប្រព័ន្ធអនឡាញ (Online Application) ដោយត្រូវស្កេនភ្ជាប់ឯកសារយោងរួមមាន៖  
\- រូបថតទំហំ 4x6  
\- សញ្ញាបត្រមធ្យមសិក្សាទុតិយភូមិ ឬវិញ្ញាបនបត្របណ្តោះអាសន្នមធ្យមសិក្សាទុតិយភូមិ ឬលទ្ធផលប្រឡងសញ្ញាបត្រមធ្យមសិក្សាទុតិយភូមិផ្លូវការ  
\- អត្តសញ្ញាណប័ណ្ណ ឬលិខិតឆ្លងដែន ឬសំបុត្រកំណើត  
\- សៀវភៅគ្រួសារ ឬសៀវភៅស្នាក់នៅ  
\- ឯកសារសហព័ទ្ធ (ប្រសិនជាមាន)  
\- អត្តសញ្ញាណប័ណ្ណ ឪពុក ម្តាយ ឬអាណាព្យាបាល។  

<span class="text-primary font-semibold">ង. កាលបរិច្ឆេទ និងការទទួលពាក្យ</span>  
\- បេក្ខជនត្រូវបំពេញពាក្យស្នើសុំតាមប្រព័ន្ធអនឡាញតាមរយៈតំណភ្ជាប់ https://go.gov.kh/mptc/dsdp-registration ឬអាចសេ្កន QR Code ដូចមានភ្ជាប់ជូនខាងក្រោម  
\- កាលបរិច្ឆេទទទួលពាក្យគិតចាប់ពីថ្ងៃជូនដំណឹងនេះរហូតដល់ ថ្ងៃទី១ ខែវិច្ឆិកា ឆ្នាំ២០២៥  
\- សម្រាប់ព័ត៌មានបន្ថែម សូមទាក់ទងតាមទូរសព្ទលេខ ១២៣។  

<Image
  src="/src/assets/home/Scholarship_DSDP_form_1.jpg"
  alt="DSDP Form 1"
  class="rounded-lg w-full h-fit object-cover my-4"
/>

<Image
  src="/src/assets/home/Scholarship_DSDP_form_2.jpg"
  alt="DSDP Form 2"
  class="rounded-lg w-full h-fit object-cover my-4"
/>

<Image
  src="/src/assets/home/Scholarship_DSDP_form_3.jpg"
  alt="DSDP Form 3"
  class="rounded-lg w-full h-fit object-cover my-4"
/>